---
title: "Мъфини с банан"
date: "2022-12-23T17:24:58+02:00"
draft: false
type: recipes
author: Нели

categories: ["Desserts"]
tags: ["Sweet"] #tags for your recipe

servings: #can be BLANK
cook_time: #in minutes #can be BLANK
calories: #in kcal #can be BLANK

images:
- src: /uploads/muffins-with-bananas.jpg
  alt: Мъфини с банан

---
Мъфините с банан са изключително ароматни и много лесни за приготвяне, чудесна идея за феновете на бананите.
<!--more-->

## Ingredients:
- Брашно - 1 и 1/2 чаена чаша;
- Масло - 75 гр.;
- Яйца - 1 брой;
- Банан - 2 или 3 броя;
- Захар - 1 чаена чаша или мед;
- Кисело мляко - 1/2 чаена чаша;
- Ванилии - 2 броя;
- Бакпулвер - 2 чаени лъжици

## Directions:
- ***Стъпка 1:*** Първата стъпка от рецептата за мъфини с банан е пресяването на брашното и бакпулвера. Може и да не пресявате брашното, но ако го направите, то вашите бананови мъфини ще станат много по-пухкави.
- ***Стъпка 2:*** След като пресеете брашното, в купа, с помощта на вилица, тел за бъркане, или най-добре с миксер разбийте яйцето и захарта, след което добавете останалите течни съставки – разтопеното масло и киселото мляко. Към така получената смес малко по малко, при непрекъснато бъркане, добавете брашното. Накрая добавете и смачканите банани и ванилията и разбъркайте, но не с миксера, а с лъжица.
- ***Стъпка 3:*** Идва момента, в който трябва да изсипете сместа за банановите мъфини във формичките на мъфини. Ако ползвате силиконова форма за мъфини, може след като леко намажете отделните форми с мазнина (олио) изсипете директно сместа, като тя трябва да е ¾ от обема. Ако ползвате тефлонова форма за мъфини с отделени гнезда, то сложете във всяко гнездо по една хартийка за мъфини и отново пълнете на ¾ от обема, тъй като при печене банановите мъфини ще се надигнат и ако сместа е повече няма да могат да се изпекат.
- ***Стъпка 4:*** Печете мъфините на предварително загрята на 180 градуса фурна за около 20-25 минути. 

## Footnotes
Преди да извадите мъфините от фурната ги бучнете с клечка за зъби, за да проверите дали са изпечени. Ако клечката остане суха, то може да извадите мъфините с банан от фурната.